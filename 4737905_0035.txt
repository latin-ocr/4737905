De Graecorum deorum partibus Aeschyleis 25

Danaides, ut nuptias filiorum Aegypti patrui evitent, ex
Aegypto egressae in Argos perveniunt. Ibi autem Danaus,
quamquam Pelasgus, Argivorum rex, fugientes ab Aegyptiis
persequentibus defendit, tamen denique filias illis nuptum
collocare coactus iis imperat, ut in ipsis nuptiis sponsos tru-
cident. Sola Hypermestra Lynceo sponso parcit, quo e coniugio
Argivorum regum stirps exoritur. Haec ex ipso Aeschylo
discimus; Apollodorus autem tradit Hypermestram primo a
patre in vincula coniectam, tum Lynceo in matrimonium datam
esse. Tale quid certe etiam apud Aeschylum exstabat, cum
ipsa rei natura postularetur, ut pater ac sorores in illam,
qnae sponsum non interfecisset, inveherentur.

Iu Supplicibus, fabula adhuc exstanti, Danaus cum
filiis Argos pervenit et a Pelasgo rege atque Argivorum po-
pulo auxilium impetrat. Qualis autem fabulae pars in Da-
n aidibus sit tractata ¹, ex fragmento 43N apparet: Ktimn’
ἄνεισι λαμπρὸν ἡλίου φάος, Ι ἕως ἒγείρω πρευμενεῖς τοὺς νυμ-
φίους Ι νόμοισι θέντων σὺν κόροις τε ,καὶ κόραις. Haec verba
Danaum esse locutum, cum explicaret, quomodo Lynceo esse
temperatum cognovisset, Welcker et Hermann coniecerunt,
neque potest negari verba πρευμενεῖς τοὺς νυμφίους optime
crudeli ironia a Danao adhiberi potuisse. Sed, etsi certe
demonstrari non potest, quisnam illa locutus sit, tamen apparet
fragmentum desumptum esse ex oratione alicuius, qui postridie
nuptias mane sponsos suscitare se voluisse narravit. Danaidum
igitur argumentum res post caedem Aegypti filiorum factas
comprehendisse constat. Tum autem nihil aliud hac tragoedia
contineri potuit, nisi Hypermestram venia impetrata Lynceo
nuptum esse collocatam. Quae cum ita sint, Venus initio
fabulae, quae facta sunt, edocere et Hypermestram a Lynceo
in matrimonium ductum iri renuntiare potuit, cui orationi
verba, quibus amoris potentia collaudatur, inseri potuisse nemo
non videt. Sed iure aliquis dubitet, num iam Aeschylus hoc
loco rationem posteriorum Euripidis prologorum similem ad·
hibuerit. Immo verisimilius est Venerem apparuisse, ut eam,

 

¹ Ilge332gumento huius fabulae egerunt Welcker Tru. p. 390 et Hermann
opusc. sqq.

