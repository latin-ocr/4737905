30 Α Ericus Miiller

Thetidem autem Achille mortuo iam in Aethiopiae, carmine
cyclico, castra Achaeorum intrasse filiumque deplorasse Procli
argumento (Rinkel ep. gr. fr. p. 34) demonstratur. Apud hunc,
postquam exposita sunt, quae modo commemoravi, legimus:
Καὶ μετὰ ταῦτα ἐκ τῆς πυρᾶς ἡ Θέτις ἀναρπάσασα τὸν παῖδα
εἷς τὴν Λευκὴν νῆσον διακομίζει. οἱ δὲ Ἀχαιοὶ τὸν τάφον χώ·
σαντες ἀγῶνα τιθέασι, καὶ περὶ τῶν Ἀχιλλέως ὅπλων Ὀδυσσεῖ
καὶ Ᾰίαντι στάσις ἐμπίπτει. Quo ex loco apparet in Aethio·
pide iam ante ludos funebres armorumque iudicium Thetidem,
cum filium e rogo eripuisset, abisse, quam ipsi iudicio apud
Aeschylum interfuisse fragmento 174, quod attuli, docemur.
Haec autem Aeschyli eiusque, qui Aethiopidem conscripsit,
dissensio facillime explicatur, si tragoediae argumentum non
ex Aethiopide, sed ex parva Iliade desumptum esse censemus,
cuius initio idem iudicium cantatum erat (Kinkel l. l. p. 36).
Itaque optimo iure Nauckio assentiri licet, qui TGF p. 57,
quod Aristoteles in arte poetica 23 p. 1459b secundum parvam
Iliadem inter alias tragoedias ὅπλων κρίσιν confectam esse
testatur, hoc de Aeschylea fabula dictum esse iudicat, prae·
sertim cum alterius ὅπλων κρίσεως vestigia in tragicorum
Graecorum reliquiis non exstent. Eadem autem rerum dis-
positio, quam apud Aeschylum invenimus, Iliadis quoque parvae
auctori eo magis tribui potest, quod eam veteribus poetis
epicis ignotam non fuisse Odysseae carmen docet. In hac
enim Thetis ω 85 sqq. in filii honorem ludos funebres edit et
λ 544 sqq. Ulixis et Aiacis discordiae oriuntur, postquam ipsa
Thetis Achillis arma Achaeis praemia proposuit ¹. Secundum

 

post quartae columnae vocem Λήμνιοι intercidere potuit (cf. de hoc catalogo
A. Dieterich 1. supra p. 19 1.). Sane quod contendit Baumstark illa Thetidis
verba, si Armorum iudicio tribuantur, prologo esse inserenda, a prologo
autem verborum τὸ πάθος abhorrere, id iusto caret fundamento. Nam
Thetis haec in primo actu apud Achaeos proferre potuit, quo loco cur acer-
rimis verbis ea uti non potuerit, intellegere nequeo. Itaque Baumstarkio
non contigit, ut falsam esse Hei-manni sententiam demonstraret, sed cum
haec quoque argumentis plane certis firmari non possit, concedendum est,
si quidem Aeschylus tragoediam de Achillis morte conscripsit, fieri potuisse,
ut in huius quoque fabulae exodo Thetidis illa querimonia inesset.

¹ Eandem atque Aeschylus dispositionem praebet etiam Quintus
Smyrnaeus, qui in Posthomericis suis ea, quae in veteribus carminibus

