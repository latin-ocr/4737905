VITA

Natus sum Ericus Mueller a. d. IV Id. Apr. a. 1886
Grandentiae in oppido Borussiae Occidentalis patre Carolo
matre Anna e gente Wollschlaeger. Fidem profiteor evange-
licam. Inde ab anno 1892 frequentavi gymnasium regium
Grandentiense, vere anni 1905 testimonium maturitatis nactus
primo Gryphiswaldae‚ deinde Heidelbergae, tum Regimonti
studiis philologicis et historicis incubui. Scholis me docuerunt
viri docti Gercke, Heller, Kroll, Radermacher, Zupitza‚ Diete-
rich †, Schoell, Uhlig, Deubner, Jeep, Ludwich‚ RoBbach,
Wuensch philologi3 Seeck, v. Domaszewski‚ Hampe, Krauske,
Ruehl historici ; Pernice, v. Duhn archaeologi ; Rehmke, Schmekel‚
Kowalewski philosophi.

Proseminario interfui Gryphiswaldae duce Krollio. Ad
seminarii philologici scholas benigne me admiserunt Heidel-
bergae Dieterich et Schoell‚ Regimonti Ludwich, Jeep, Deubner.
Praeterea liberaliter mihi ut exercitationibus suis interessem
historicis permiserunt Seeck, Wermiughoff, Ruehl‚ Krauske,
archaeologicis v. Duhn et Rossbach. Latinae societatis Regi-
montanae sodalis per bis sex menses fui Jeepii benignitate.

His omnibus viris doctis gratiam habeo maximam semper-
que habebo. Praecipue Guilelmo Kroll, quiin primitiis studi-
orum comiter mihi favit, Albrechto Dieterich, cuius institutioni
multa debeo cuiusque auspiciis me ad hoc opusculum conscri-
bendum contuli, Ricardo Wuensch‚ qui Regimonti laborem illo
auctore susceptum opera et consilio libentissime adiuvit.

