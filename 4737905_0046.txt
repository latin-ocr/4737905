36 Ericus mmor

Alterius generis tragoediarum et Danaidum argumenta
ex carminibus heroicis desumpta esse iam vidimus.

Dei, quos in prioris generis tragoediis invenimus adhibitos,
sicut totae huius speciei tragoediae religioni inserviunt, cum
homines divina maiestate et potentia demonstratis ad pietatem
erga deos excitent, a sceleribus deterreant, cultus ritus mores
instituant, nomina deorum voluntate indita vaticinantes ex-
plicent.

Hac a ratione deos adhibendi satis ea differt, quam car-
minum heroicorum auctores sequuntur quamque praecipue ex
Homeri Quintique Smyrnaei operibus cognoscimus. Quintus
enim, etsi praeter Homerum recentiores quoque poetas alios-
que fontes secutus est (cf. supra p. 30 sq.)‚ tamen totum saltem
veteris epici carminis colorem plerumque servavit, id quod
praecipue Koechly in Quinti editione p. XXVI sq. vidit. His
igitur in carminibus dei non rebus ad religionem pertinentibus
consulere neque hominum moribus ad melius deducendis curare
solent, sed ut ipsi homines suis quisque rebus providere: eos,
quibus favent, adiuvant, quos odio persequuntur, impediunt,
quae in animo habent, omni modo perficere conantur, agunt
denique, quasi homines essent divinis viribus praediti. Atque
uno tantum loco in epico quodam carmine deum de cultu
aliquo instituendo verba facientem inveni, cum apud Quintum
Smyrnaeum ΙΙΙ ’766 sqq. Achille mortuo Neptunus effecturum
se esse profiteatur, ut ille divinis honoribus celebretur. Neque
tamen hoc affertur, ut animi audientium ad religionem con-
vertantur, sed ea sola de causa, quod Neptunus Thetidem filii
morte graviter afflictam consolari studet. Fortasse autem
etiam haec cultus condendi commemoratio, quamvis epicae
rationi aptata sit, non ad veteris cuiusdam epici exemplum
confecta, sed e tragoedia quadam ipsius Aeschyli desumpta est ¹.

Sed non solnm agendi verum etiam loquendi ratio, qua
heroicorum carminum di utuntur, diversa est ab indole illis
deis Aeschyleis propria. In illis enim carminibus di non aliter

 

¹ Baumstark 1. supra p. 29 1. p. 287 et 302 demonstrare conatur ex
tragoedia illa Aeschylea‚ qua de Achillis morte actum esse vult, a Quinto
Neptuni Thetidisque colloquium esse assumptum. Atque Quintum tragoediis
Aeschyli Troicis usum esse mox videbimus.

