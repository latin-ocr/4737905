44 Ericus Mulier

non praebeant. Nam cnm Pithetaerus dicere velit se Iovis do-
mum esse incensurum, Amphionis domus omnino addi non potnit,
nisi consilium subest in risum vertendi versum tragici cuiusdam,
quem tragicum Aeschylum fuisse scholiis docemur ¹. Dubium au-
tem est, num etiam forma καταιθαλώσω ex Aeschylo sit assumpta,
quod si quis existimet, is Iovem in Nioba introductum esse cen-
sebit. Sed, cum loquentis persona in parodia commutari potuerit,
dummodo propria verborum coniunctio servaretur, etiam
καταιθαλώσω apud Aeschylum exstare potuit. Hac scriptura,
in quam Hermann inclinat, adhibita aut a deo aliquo aut ora-
culi instar verba, de quibus agitur, proferri potuerunt. Ex
Aristophanis igitur loco non cognoscere nedum demonstrare
licet verba illa a deo apud Aeschylum esse facta.

Interdum etiam in satyricis Aeschyli fabulis dei
apparebant velut in Prometheo Πυρκαεῖ (cf. supra p. 9),
Proteo satyrico, Phorcidibus, ut ipsi fabularum tituli
docent. In Sisypho Δραπέτῃ (cf. supra p. 24) fortasse
Mercurius introductus est, a quo illum, cum ex Orco redisset,
denno ad inferos abreptum esse scholio Pind. Olymp. Ι 97
(Boekh) traditur. Neque a satyricis fabulis dei abhorrent, cum
inde ab initio ipse Liber satyrorum choro esset circumdatu83
postea autem, cum argumenta satyricarum fabularum similiter
ac tragoediarum magis magisque diversissimas fabulas com·
prehendere coepissent, etiam alios praeter Liberum deos
apparere ipsa res ferebat.

Satyricam fabulam Γλαῦκον quoque Πόντιον fuisse
Hermann demonstravit opusc. II 59 ². Welckeri autem sen-
tentia, qui hoc drama tertiam Persarum trilogiae tragoediam
fuisse censuit, in qua Glaucus victoriam apud Himeram partam
renuntiasset, non modo certo argumento confirmari non potest
sed etiam contra Persarum hypothesin pugnat, qua non Γλαῦ-
κος Πόντιος sed Γλαῦκος Ποτνιεύς ut tertia fabula laudatur.
Suspicati igitur sunt viri docti Aeschylum in Glauco Pontio

 

¹ De interpretando Aristophanis loco cf„ quae Theodorus Kock in
editione Avium (Berlin 1894) adnotavit ad versum 1247.

² Cf. imprimis fr. 26 N, quod fabulae satyricae sermonem luculenter
praebet. Neque habemus, cur cum Dindorfio et Nauckio haec verba ab

Aeschylo abiudicemus.

