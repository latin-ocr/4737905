De Graecorum deorum partibus Aeschyleis 13

Λυόμενον ponamus. Tum in Πυρφόρῳ de ignis furto actum
esse censendum est. Neque tamen certiora de argumento
proferri possunt, cum ex uno huius fabulae fragmento (208 Ν) ²
nihil discamus. Itaque etiam ea, quae Welcker l. l. p. 7sqq.
proposuit, merae coniecturae sunt. Trilogiae autem disposi-
tionem Welckerianam contra veterum testimonia non pugnare
iam Duentzer et Bussler demonstraverunt, atque praecipue
ille summum Westphali argumentum luculenter refutavit.
Nam cum in scholio Vinct. 94, TGF p. 69 legamus Aeschylum
in Iguifero contendisse Prometheum τρεῖς μυριάδας ἐνιαυτῶν
δεδέσθαι, Westphal censuit e0, quod perfecti forma δεδέσθαι
apud scholiastam exstaret, demonstrari in Ignifero Promethei
poenam iam fuisse finitam. Optimo autem iure Duentzer l.
p. 11 l. p. 740 sq. negavit scholiastam‚ qui annorum tantum nu-
merum ex Aeschylo desumere voluisset, etiam tempus servare
studuisse, quod Aeschyli loco, quem adhibuit, invenisset. Apud
Aeschylum igitur etiam futurum tempus exstare potuit, ita
ut scholio illo id, quod Westphal voluit, omnino non demon-
stretur. Hac in re etiam Dieterich erravit, qui apud Pauly-
Wissowam s. v. Aischylos I 1079 Westphalio assentitur, atque
plane supervacanea etiam Kvicalae est coniectura falso a
Busslero l. p. 11 l. p. 279 sq. assumpta, qui pro δεδέσθαι scri-
bere voluit δεδήσεσθαι. Sed fortasse locus, ad quem spectat
illud scholion, omnino non in Ignifero sed in Soluto inerat,
quod Welcker iam suspicatus est, Dindorf autem ita pro certo
habuit, ut λυομένῳ pro πυρφόρῳ 111 textum introduceret. In
Philodemo enim apud Theodorum Gomperz Herc. Stud. p. 39
habemus: Αἰσχύλος ἐν τῷ λ<υο>μέν<ῳ Πρ>ομηθεῑ . . . . ὖπ>ὸ
Διὸς ὅεδ<έσθαι>. Quin etiam hoc fieri po'tuit, ut et in Ignifero
et in Soluto, quantum tempus Prometheus vinculis teneretur,
enarraretur, in illo scilicet, cum Iuppiter vel alius quidam
deus, quanta poena furto ignis esset futura, praenuntiaret.

Nullum igitur antiquitatis testimonium Welckeri dis·
positioni obstat, sed in eo haeserunt viri docti, quod in Pro·
metheo Vincto fuse enarrata esse existimaverunt, quae in

¹ Welcker Tril. p. 123 etiam Aesch. fr. 288 et 369N, quae qua in

fabula inruerint, nescimus, Ignifero tribuit, sed certo fundamento caret haec
sententia.

 

