De Graecorum deorum partibus Aeschyleis 43

πόλιν, ὡς Ἰσίγονος <περὶ Παλ>ικῶν θεῶν καὶ Πολέμων καὶ
Αἰσχύλος ἐν τῇ Αἲτνῃ1 π<αραδιδόασιν>. Hoc loco, cum nullo
alio antiquitatis testimonio tradatur, in Sicilia Hierapolin
oppidum fuisse ², pro Ἱερὰν levissima commutatione adhibita
Ἱμέραν legendum videtur esse 3, ita ut Himerae oppidi originem
cum ab aliis tum ab Aeschylo in Aetnis in Saturni aetatem
translatam esse intellegatur. Num etiam victoria illa cele-
berrima, qua Hiero apud Himeram anno 480 a. Chr. n. Cartha-
ginienses devicit 4, commemorata sit, nescimus. Sed facillime
hoc dramati, quod Hieronis gratia Aeschylus conscripsit, inseri
potuit, sicut etiam Pindarus Pyth. Ι ’79 sq„ cum Hieronis vic-
toriam Pythicam cantaret, illius quoque proelii mentionem
iniecit. Quodsi idem in Aetnis exstabat, pari modo erat prae·
nuntiandum atque futura Aetnae oppidi' gloria.

Ipse autem deus aliquis et Palicorum cultum instituere
et, quae de posteris temporibus erant renuntiata, vaticinari
potuit.

Tum nonnulla monenda sunt de fr. 160 N, ex quo fortasse
aliquis coniciat in Nioba deum apparuisse. Pithetaerus enim
in Aristophanis Avibus v. 1246 sqq., ut Iridem perterreat,
haec profert:

’Ἆρ’ οἶσθ’ ὅτι, Ζεὺς εἴ με λυπήσει πέρα,
μέλαθρα μὲν αὐτοῦ καὶ δόμους Ἀμφίονος
καταιθαλώσω πυρφόροισιν αἰετοῖς.

Ibi adnotant scholia: Καὶ δόμους Ἀμφίονος ἐκ Νιόβης Αἰσχύλου ·
ἐξέρριπται δέ τ’ Ἀμφίονος ἐκ μονῳδίας. Ultima scholii verba
corrupta sensuque cassa probabiliter Hermann opusc. III 53
correxit, cum scriberet: ἐνέρραπται δὲ τξ) Ἀμφίονος ἐκ παρῳδίας.
Verba autem δόμους . . . . αἰετοῖς ex Aeschylo desumpta esse
recte omnes fere editores censuerunt, cum, si aliam expli-
cationem temptaveris, verba δόμους Ἀμφίονοςὸ omnino sensum

 

¹ Aetna titulus huic fabulae etiam a Macrobio l. supra p. 41 l. falso
pro Aetnis titulo inditur.
² Cf. Max. Mayer in Roscheri lex. s. v. Kronos II 1486.
³ Ita Bloch apud Roscherum III 1282.
⁴ Busolt Griechischc Geschichte Π 263 sqq.
- ¹⁵ Plane refutandum est, quod van Leeuwen in Avium edit-ione Lug-
duni-Batavorum 1902 ex mero arbitrio scripsit ἀμφικίονας δόμους.

