De Graecorum deorum partibus Aeschyleis 45

Glauci piscatoris Anthedonii sortem tractasse, quem, cum gra·
mina quaedam comedisset, in deum marinum commutatum
esse Pausanias IX 22, 7, TGF p. 11 tradit. Hic fabula enar-
rata addit: Πινδάρῳ de καὶ Αἰσχύλῳ πυνθανομένοις παρὰ
Ἀνθηδονίων τῷ μὲν οὐκ ἐπὶ πολὺ &tq-&952¹ ᾆσαι τὰ ἐς Γλαῦκον,
Αἰσχύλῳ δὲ καὶ εἰς ποίησιν δράματος ἐξήρκεσεν. Haec verba,
cum e genuino sensu explicentur, significant sortem Glauci
modo narratam Aeschylo ad drama conscribendum suffecisse.
Ne cum hoc quidem Pausaniae loco, si modo recte explicatur,
Welckeri sententia convenit, qui praecipue de Himeraea pugna
a Glauco enarrata non de ipsa Glauci sorte in fabula actum
esse censuerit.

Tota igitur fabula αἴτιον aliquod spectat, cum, quomodo
Glaucus deus factus sit, demonstretur. Hermann autem magna
cum specie veri huic fabulae attribuit fr. 402 (l. 1. p. 69),
e quo Aeschylum Rhegii nominis α’ίτιον commemorasse com-
perimus. Haec explicatio Glauco ipsi est tribuenda, qui iter
per freta Boeotica et Sicula factum descripsit (cf. fr. 30. 31.
32. 33) ¹. Αἴτια igitur a dis explicata etiam in satyrica fa·
bula invenimus. Neque tamen iure aliquis hac de re miretur,
cum fabula satyrica eiusdem originis sit quam ipsa tragoedia
atque arte cum hac coniuncta fuerit. Facile igitur tragicae
quoque rationis aliquid in satyricas fabulas potuit transire.

Duo alia αἴτια praeter ea, quae iam commemoravi, in
Aeschyli reliquiis exstant sed certae cuidam fabulae tribui
non possunt: fragmento 312N apud Aeschylum filias Atlantis
in columbas (πελειάδες) commutatas esse legimus, fr. 313N
Curetum nomen explicatur.

Sed iam breviter comprehendamus, quae ex Aeschyli
fabulis de tragicorum deorum indole et partibus comperimus.
Exortus est deorum in tragoediis usus ex ludi sacri na·
tura, cum in ludo ad deorum honorem acto ipsi quoque di
in conspectum darentur. Huius modi autem dei ut totus
ludus religioni atque pietati erga deos excitandae inserviunt.

 

¹ Fortasse hoc loco ἐν παρέργῳ Glaucus etiam illam pugnam in Sicilia

commissam, de qua modo diximus, commemoravit. Hoc ad Glauci iter
de Wilamowitz Iayllos v. Epidauros, Phiwl. Untere. IX Berlin 1886

p. 113 sq. incertum Aeschyli fr. 284 rettulit.

