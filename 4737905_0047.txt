De Graecorum deorum partibus Aeschyleis 37

loquuntur atque ipsi homines, id quod quovis exemplo ad·
hibito facile videbis. In tragoediis autem prioris illius generis
deorum sermo multo sublimior et sanctior est, ita ut nullo
heroicorum carminum loco deum sis inventurus eo more verba
facientem, quo Minerva in Areopago instituendo, Venus in
amore praedicando utitur.

Quodsi et agendo et loquendo dei tragoediarum prioris
generis differunt a deorum in carminibus heroicis apparentium
more, sequitur, ut Aeschylus in deis illis adhibendis exemplo
illorum poematum usus non sit. Facile autem videmus hanc
deos introducendi rationem cum religione cohaerentem et re-
ligioni inservientem ea de causa in tragoediis esse adhibitam,
quod ipsa tragoedia sacer ludus erat, 'quippe quae ex hymnis
in honorem Liberi patris cantatis exorta ut cultus pars age-
retur. Hoc in ludo sacro, quo deorum gloria celebrabatur,
si quis deus in scenam producebatur, ex ipsa ludi natura
de rebus religiosis verba fecit et ea sermonis sublimitate
'usus est, quae deum ab hominibus cultum decebat. Atque
iam antea p. 8 vidimus non modo vim atque maiestatem
deorum et in hymnis et in tragoediis celebratas esse sed etiam
ea, quae dis auctoribus inter homines instituta erant. Ergo
α’ίτια illa ex ipsa ludi sacri indole cum deorum introductione
cohaerent, atque eadem allata invenimus in carminibus epicis
res divinas contineutibus velut in Theogonia Hesiodi ¹ et in
hymnis Homericis (cf. supra p. 8), eademque certe etiam in
fabulis illis sacris a populo et a sacerdotibus traditis inerant,
velut Euripides quoque in Iphigenia Taurica αἴτιον cultus
Dianae Brauroniae e fabulis videtur desumpsisse, quae a
sacerdotibus illius deae tradebantur ². Αἵτια igitur in iis ipsis
fontibus occurrunt, quos Aeschylum in componendis prioris
generis tragoediis secutum esse suspicabamur. Quod autem
heroica carmina attinet, apud Homerum uno tantum loco,
quantum memini, Il. VI 201 sq. αἴτιον aliquod scilicet τοῦ
Ἀληίου πεδίου obiter attingitur, et si Quintus paulo saepius
α’ίτια affert, id, quo de Achillis cultu agitur (cf. supra p. 36),

 

¹ Ut exemplum afferam, Hes. Theog. 535-557 (Rzach) sacrificiorum

αἴτιον praebetur.
¹ cf. A. Dieterich apud Pauly-Wiasowam s. v. Euripides VI 1261.

