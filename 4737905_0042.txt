32 Ericus Miiller

Aethiopide invenit, sed in partibus deorum disponendis Ho-
merum secutus Iovi non Mercurio libram tribuit, ita ut clare
videamus ad epicum exemplum in Psychostasia deos Aeschylum
adhibuisse, id quod etiam veteres non effugit ¹, eo autem more,
ut Iliadem cum Aethiopide contaminaret.

Iam si quaerimus, qua ratione illi dei apparuerint, haec
quaestio absolvi non potest, nisi totum fabulae argumentum
quale fuerit, diiudicamus. Qua in re Welcker Tril. p. 430 sqq.
et Hermann opusc. VII 343 sqq. consentientes censuerunt hac
in tragoedia non modo ipsam psychostasiam sed etiam Achillis
Memnonisque monomachiam huiusque herois mortem infuisse.
Baumstark autem l. supra p. 29 l. p. 289 sqq. fuse demon-
strare studet solam psychostasiam in Ida monte factam hoc
in dramate tractatam esse atque ipsius fabulae partes per
solos deos: Iovem et fortasse Minervam, Auroram, Thetidem,
chorumque Atlantidum, quem ipse sibi finxit Baumstark, esse
actas. Memnonis autem interitum in alia fabula, in Memnone
(TGF p. 41 sq.) infuisse, qua in tragoedia de Antilochi morte
actum esse Hermann opusc. VII 347 censuit, cum quod Welcker
Tril. p. 435 sq. Psychostasiam et Memnonem eandem fabulam
fuisse voluit, hoc falsum esse recte cognosceret.

Praecipue Baumstark, ut cetera eius argumenta, quae
dicuntur, quibus autem nihil demonstratur, mittamus, illo
Plutarchi loco nititur, quem supra p. 31 attuli quoque legi-
mus Aeschylum ὅλην τραγῳδίαν τῷ μύθῳ i. e. rei, quam Ho-
merici illi versus spectant, scilicet psychostasiae circumdedisse.
Verba autem ὅλην τραγῳδίαν ita esse interpretanda Baumstark
iudicat, ut tota hac fabula nihil aliud nisi solam psychostasiam
comprehensam fuisse intellegamus. Sed hunc sensum Plutarchi
verbis de suo ille imputat, nam si legimus ‘eis, quae Homerus
paucis versibus illis absolvit, Aeschylus totam tragoediam
circumdedit, ita ut ipsam fabulam Psychostasian appellaret',
inde minime sequitur, ut in tota illa tragoedia ipsa psycho-
stasia nullis aliis rebus circumdata fuerit, quibus ad-
ditis argumentum tragoediae sufficiens efficeretur. Summum
igitur Baumstarkii argumentum nullum est, atque tota illius

¹ Cf. locum, quem attuli, Plutarchi3 Eust. in Ilia-dis comm. p. 1266,
37 ed. Rom.; schol. A Il. Θ 70 (Dindorf). '

 

