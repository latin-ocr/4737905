4 Ericus Miiller

novorumque deorum iudicium, cum et quaeratur, utrum deus,
qui matrem caedi iusserit, iustus bonusque sit necne, et per
novos deos sublata vetere crudelique ratione caedem caede
et sanguinem sanguine expiandi iudicium de parricidiis insti-
tuatur. Unicuique autem, qui non sine ulla dubitatione tra-
ditas fabulas accepit, sed de eorum natura atque indole cogitavit,
ea, quae de Orestae sorte tradebantur, scrupulos excitare de-
bebant, inter quos Aeschylus, etsi interdum de Apollinis iustitia
dubitavit ¹, maiore erga deos pietate erat, quam ut non summo
studio ita priscas fabulas explicare conaretur, ut deorum iustitia
et maiestas servaretur. Et invenit explicationem, qua ipse
contentus esse potuit, cum homines artiore vinculo cum patre
quam cum matre coniunctos esse demonstraret, id quod, ne
cuiquam dubium esset, Minervae ortu confirmavit (v. 658-666,
735-740). Tum autem Areopago, apud quem de homicidiis
ageretur, condito Furiae, ferocis ultionis deae, Eumenides fieri
atque ut benigna numina sacris celebrari coeperunt. In ludo
igitur sacro deos adhiberi certe cognoscimus ex hac fabula,
quae artissime cum religione cohaeret; atque etiam maiore sanc-
titate imbuitur tragoedia e0‚ quod ipsi dei in scenam prodeunt.

Areopagum a dis constitutum et Orestam ab hoc iudicio
absolutum esse iam ante Aeschylum Athenienses credidisse
verisimile est 2, Aeschylus autem in Eumenidibus a Minerva,
summa Athenarum dea, in ipsa scena Areopagum facit con-
ditum, quocum cultum Eumenidum ab eadem dea institutum
coniunxit. Sed etiam foedus Argivorum et Atheniensium dis
praesentibus atque probantibus factum fabula adhuc exstanti
praebetur, quam in rem accuratius inquirere opus est, cum
non defuerint, qui versus, quibus de hac societate agitur, ab

 

¹ Griechische Traqodien ubersetzt v. U. v. Wilamowitz-Moellendorff, μ
Berlin 1900 11 42sqq.

¹ Alia ratione atque Aeschylus fabulamque eius tragoedia vetustiorem,
ut videtur, secuti *Areopagum institutum esse narrant Euripides Electr.
1258 sqq. et Demosthenes contra Aristocr. 66, qua de re fusius disseruerunt
Henricus Weil Revue des &tudes Grecques I (1888) 14 et Fridericus Blass
in praefatione editionis Eumenidum Berlin 1907 p. lsq. Ipsam autem
Minervae orationem, qua apud Aeschylum sollemniter novum iudicium institu-
itur, non spuriam esse contra ea, quae Dindori et Wecklein protulerant,
demonstraverunt Weil l. l. p. 13 sqq. et Blass in editione p. 147 sqq.

