28 Ericus Miiller

fabula conscribenda usus est, assumpsit. Hunc poetam, cum
ab Homero illud alienum sit, Aeschylum fuisse facilis est
coniectura„

Causas autem, quibus Wecklein demonstrare vult apud
Aeschylum Nereides arma afferre non potuisse, tam leves
sunt, ut nihil omnino iis ostendatur. Immo cum in Nereidum
fabula illae adveniant (fr. 150 N):

δελφινοφόρον πεδίον πόντου
διαμειψάμεναι,

quocum consentiens Hyginus fab. 106 eas per mare arma
afferentes facit, nonne facile conici potest ex Olympo pro-
gressas per mare Aegeum in Troadem Nereides transisse,
nisi quis eas ex alia quadam Vulcani officina trans mare sita
velut Lemno¹ venisse censet?

Una autem cum Nereidibus certe etiam Thetis apud
Aeschylum prodiit. Reliquum vero fabulae argumentum du-
bium est, praeterquam quod magna cum veri specie Hermann
censuit de Hectoris morte actum esse, cum Achilles armis
acceptis ad pugnam proficisceretur, Nereidum chorus apud
tentoria remaneret, dum Hectore necato Achilles victor rediret.
Praeterea fortasse ante ipsam pugnam Agamemno Achilli
reconciliatus est, id quod Wecklein 1. 1. p. 358 coniecit.

Quodsi Hermanni sententiae nos addicemuS, Aeschylum in
compluribus rebus ab Homero discessisse nobis censendum est.
Nam in Iliade Nereides cum Thetide ad Achillem consolandum
profectae (Σ 65 sqq.) paulo post rursus in mare dimittuntur
(Σ 138 sqq), atque sola Thetis filio Vulcania arma affert (T 1 sqq).

Tertia trilogiae fabula Φρύγες ἢ (Έκτορος λύτρα
videtur fuisse, cuius argumentum quale fuerit, ipso titulo iis-
que locis, quos Nauck TGF p. 84 collegit, clare demonstratur.
Ab ipso fabulae initio deus apparuit, cum in Aeschyli vita
(Westermann Biogr. p. 119, 35, TGF p. 50) legamus: Ἐν τοῖς
(Έκτορος λύτροις Ἀχιλλεὺς ὁμοίως ἐγκεκαλυμμένος οὐ φθέγγεται
πλὴν ἐν ἀρχαῖς ὀλίγα πρὸς Ἑρμῆν ἀμοιβαῖα. Mercurium autem
eadem ratione atque in Iliade Priami comitem esse adhibitum
ab Aeschylo, praeterquam quod apud Homerum ,Ω 468 sq. ante

 

¹ De Lemno Vulcani officina cf. Stollium in Roscheri lex. I 2071.

