34 · Ericus Miiller

in Psychostasia Iovem ceterosque deos non nt Minervam et
Apollinem in Eumenidibus ad ipsos homiues fecit descendentes
sed procul ab hominibus ἒν ὕψει introduxit, quod psychostasiam
epico exemplo usus in Olympo ¹ vel in Ida, certe loco aliquo
superiore, ex quo dei sicut apud Homerum hominum proelia
spectabant, factam esse voluit. Atque Welcker quidem Tril.
p. 434 putabat eodem more, qui in vasis pictis adhibetur,
uno tempore Aeschylum in orchestra Achillem et Memnonem
pugnantes, in pulpito Iovem libram manibus tenentem et
Thetidem Auroramque praebuisse, quae in tragoedia gestibus
non verbis supplicassent. Recte autem Hermann opusc.
VII 351 sqq. Welckeri sententiae opposuit neque ullo testi-
monio confirmari Aeschylum pugnantes in scenam produxisse
neque omnino credibile esse uno eodemque tempore oculos
animosque spectantium in duas res et loco et genere diversas
a poeta esse intentos. Propterea verisimile est psychostasiam,
cum omnes de scena in proelium discessissent vel solus chorus
remansisset, spectatoribus esse propositam, pugnam ipsam
postea nuntiatam.

Sed etiam alio Psychostasiae loco deus videtur apparuisse,
cum Pollux iis, quae antea p. 31 exscripsi, addat: ‘H δὲ γε’-
ρανος μηχάνημά ἐστιν ἐκ μετεώρου καταφερόμενον ἐφ’ ἁρπαγῇ
σώματος, ᾧ κέχρηται Ἠὼς ἁρπάζουσα τὸ σῶμα τοῦ Μέμνονος.
Haec tam arte cum antecedentibus cohaerent, ut, praesertim
cum de eodem Memnone res sit, dubium non videatur, quin
etiam Aurora filium rapiens e Psychostasia Aeschyli sit de-
sumpta. In Aethiopidis argumento nihil aliud legimus nisi
Iove probante Auroram filio immortalitatem donasse (Kinkel
l. p. 24 l. p. 33), sed Aeschylus, etiam cum illam filium au-
ferentem introduceret, exemplum epicum secutus est, si non
Aurorae at tamen Thetidis, a qua filium e fiammis ereptum
in Leucam insulam esse traductum Aethiopidis auctor narravit
(cf. supra p. 30). Quomodo autem Aeschylus hoc loco in-
troduxerit Auroram, incertum est, cum iure viri docti dubita-
verint, num machinas tam artificiosas iam ille adhibuerit, ut

 

¹ In Olympo Iuppiter Hectoris Achillisque sortes apud Homerum
pensitat, cf. X 165 sqq., praecipue X 187.

