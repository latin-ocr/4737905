20 Ericus Mulier

id quod Westphal 1. p. 9 L p. 3 proposuit. Tertiam trilogiae
tragoediam Semelen fuisse Westphal et Welcker consentiunt
et nobis quoque cum probabilitate sumere licet. Baccharum
autem quale fuerit argumentum, plane nescimus Censendum
igitur est ,et ipsam hancytrilogiam et unam eiusdem fabulam
eodem Penthei nomine significatas fuisse, etsi alterum huius
‘usus exemplum non exstat ¹. Haec si sumimus, in Pentheo et
in Xantriis Aeschylus ea tractavit, quae Euripides in unam
Baccharum tragoediam contraxit. In tali autem argumento
certe ipse Dionysus agens in scenam prodiit, quem etiam in
Edonis, ut statim videbimus, Aeschylus in conspectum dedit.
Tum in Xantriis Lyssam apparuisse iam commemoravimus,
quam ut Euripidis Lyssam in Hercule ἀπὸ μηχανῆς devolasse
voluit G. Haupt ². Hoc autem refutavit Reisch ⁸, cum iam
Aeschylum deos per machinam deduxisse demonstrari non
possit 4. Sed etiam Reisch erravit, cum hac de re contra
certum Photii testimonium, qui etiam versus quosdam Lyssae
Aeschyleae servavit, in Xantriis Lyssam apparuisse omnino
negaverit; nam et in tecto scenae et in ipsa orchestra illa ab
Aeschylo introduci potuit.

Fabulas ad Lycurgum pertinentes in Lycurgia tractavit
Aeschylus, quae ex Edonis, Bassaridibus, Neaniscis, Lycurgo
satyrico erat composita (schol. Arist. Thesm. 135 Duebner‚
Aeschyl. fr. 61 N). Agebatur igitur in hac trilogia de fabulis,
quas Apollodorus 111 34 sq. et Hyginus fab. 132 referunt et
iam Homerus novit (Z 130 sqq.). Quas quomodo Aeschylus
composuerit, Welcker Nachtr. p. 103 sqq. et G. Hermann opusc.
V 3sqq. enucleare studuerunt. Edonorum argumenti magna

 

 

¹ Plano incerta est Welckeri sententia, qui Tril. p. 325, Nachtr. p. 103
coniecit τὸ ὑπόμνημα Λυκούργου Αἰσχύλου, quod Aristarchum scripSiflse
scholion Theocr. X 18 (Duebner) testatur, Lycurgiae Aeschyli trilogiae
(TGF p. 22) commentum fuisse, ita ut hoc loco Lycurgi vox pro Lycurgiae
vocabulo adhiberetur. Nihil enim obstat, quin Lycurgi satyrici (TGF p. 40)
commentum ab Aristarcho conscriptum illic laudari censeamus, quae fabula
etiam in catalogo simplici nomine Λυκοῦργος appellatur.

² Commentationes archaeologicae in Aeschylum, quse dissertatio inest
in Dissertationibus philologieis Halensibus XIII, p. 152.

³ Doerpfeld-Reisch Das yr·iechische Tkeater p. 219.

⁴ cf. Bethium 1. p. 3 1. p. 139.

