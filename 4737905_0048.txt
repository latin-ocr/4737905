38 Ericus Mliller

fortasse ex ipsa poesi tragica assumptum est, aliud, quo ortus
avium Memnoniarum explicatur (II 642 sqq.) Ovidio vel alii
μεταμορφώσεων poetae videtur deberi ¹, reliqua velut Paphla·
gonii (II 556 sqq.) et Glauci (IV 11 sqq.) fluminum origines et
ipsa ex posteriorum temporum auctoribus desumpta esse pos-
sunt. Itaque ne Quinti quidem poemate demonstrari potest
τοῖς αἰτίοις in veteribus heroicis carminibus, quae praeter
Homerum iam Aeschylus potuit adhibere, plus momenti con·
cessum esse quam apud hunc ipsum Homerum vidimus.

Vetustioribus igitur in tragoediis, quibus primo Liber tum
etiam alii dei colebantur, sola illa ratione ludo sacro propria
deos esse adhibitos certe concludi potest, nam quomodo in
fabulis, quae ex sacris hymnis ortae ad deorum cultum per-
tinebant, dei more carminum heroicorum apparuerint? Ac
postea, cum iam ex his ipsis carminibus tragoediarum argu-
menta assumebantur, etiam tum in tragoediis „heroicis“, ut
ita dicam, saepe dei ludi sacri ratione sunt introducti, id
quod Aeschyli Danaides et, ut postea videbimus, Sophoclis
Aiax et Euripidis, qui dicuntur, dei ex machina demonstrant.
Tamen ipsa rei natura ferebat, ut interdum tragici a poetis
heroicis cum argumentis etiam modum deos in iis adhibendi
susciperent. Atque in Aeschyli fabulis Troicis plane ad heroi-
corum carminum exempla compositis, in quibus etiam dei ex
illis poematis assumpti sunt iisque fere argumenti locis intro·
ducti esse videntur, quibus in illis apparuerunt, deos etiam
more carminum heroicorum adhibitos esse vel per se verisimile
est et uno loco clare potest demonstrari. Thetis enim verbis,
quae Plato servavit quaeque Schneider et Hermann Armorum
iudicio tribuerunt (cf. supra p. 29 sq), plane ut mulier mor-
talis quaedam Apollinis crudelitatem queritur, quo loco quam
arte Aeschylus heroici carminis dictioni tragicam orationem
aptaverit, e loco quodam Quinti Smyrnaei elucet. In libro
enim tertio Posthomericorum v. 98—106 eadem verbo tenus
fere cnm Aeschyli loco consentientia Iuno Apollini exprobrat,
ita ut paene conicias et Aeschylum et Quintum eundem veteris
cuiusdam epici locum esse imitatos. Sed quoniam cyclica

 

¹ Cf. l. supra p. 31 l. F. Kehmptzow p. 45 et Ferd. Noack' p. 802 sqq.

