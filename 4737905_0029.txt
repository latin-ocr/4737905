De Graecorum deorum partibus Aeschyleis 19

Ad Dionysiacas fabulas pertinet etiam Ξάντριαι, cuius
tragoediae argumentum continetur scholio vetere Aeschyl.
Eum. 26 (Dimoto, TGF p. 55: Νῦν φησιν ἐν Παρνασῷ εἶναι τὰ
κατὰ Πενθέα, ἐν δὲ ταῖς Ξαντρίαις ἐν Κιθαιρῶνι et Photii loco II
p. 10 (Naber)‚ fr. 169 Ν, quocum consentit Suidas s. v, Ὀκτὼ·
πουνε Ἐν δὲ ταῖς Αἰσχύλου Ξαντρὶαις ἡ Λύσσα ἐπιθειάζουσα
ταῖς Βάκχαις φησίν κτλ. In Aeschyli igitur Xantriis Bacchae
apparuerunt, quas Lyssa ad furorem excitavit, et de Penthei
morte in Cithaerone patrata res erat. E quibus quadam cum
veri specie-concludi potest in Xantriis de Penthei morte actum
esse et ipsum nomen Xantriarum derivandum esse a verbo
ξαίνειν i. e. laniare, quod de eodem Pentheo a Maenadibus
laniato Philostratus usurpat (Imag. I 18, Kayser, TGF l. l.).

Quodsi Aristophanes Byzantius in hypothesi Baccharum
Euripidis praebet: Ἡ μυθοποιία κεῖται παρ’ Αἰσχύλῳ ἐν Πενθεῖ,
Welcker Tra. p. 330 (cf. etiam Nachtray ¹ p. 103) Penthei
vocem hoc loco pro tota trilogia usurpatam esse probabiliter
coniecit, quam e Semela, Bacchis (TGF p. 9), Xantriis com-
positam esse voluit. Res autem ad Pentheum pertinentes in
duabus huius trilogiae fabulis, in Bacchis et Xantriis infuisse
idem censuit. Sed etiam Pentheum tragoediam Aeschylus
conscripsit, atque plane a vero aberravit Welcker, cum Galenum,
qui XVII 1 p. 880 editionis Kuehnianae et Xantrias et Pen-
theum ut duas tragoedias affert, falso Pentheum tragoediam
non trilogiam laudasse existimaret dubiumque esse contenderet,
utrum in fabularum catalogo, qui nobis servatus est (cf. supra
p. 9)¹ et Pentheum nominat, trilogia an tragoedia signi-
ficaretur. Nam in catalogo illo solae ‘tragoediae vel fabulae
satyricae ac ne una quidem trilogia commemorantur ideoque
illic tragoediam Pentheum esse allatam luce clarius est neque
habemus, quod falsa in catalogo praeberi censeamus. Quoniam
igitur etiam in Xantriis de Pentheo actum fuisse non sine
veri specie viri docti concluserunt, verisimile fit Penthei sortem,
nt iam Welcker voluit, duabus fabulis ab Aeschylo tractatam
esse, sed non Bacchis et Xantriis verum Pentheo et Xantriis,

² Nachtray zur aeschyuschen Yn'loqie Prometheus, ankfmt a. M. 1826.

⁸ V. etiam A. Dieterich Die Zahl der Dramm dea Aeschylos Mus.
Rhen. XLVIII (1893) 143.

 

2*

