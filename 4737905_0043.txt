De Graecorum deorum partibus Aeschyleis 33

coniectura eo plane refutari mihi videtur, quod ex Pollucis
testimonio (1. supra p. 31 l.) dei in Psychostasia ἀπὸ τοῦ
θεολογείου ὄντος ὑπὲρ τὴν σκηνὴν ἐν ὕψει apparuerunt. In
fabula enim, quae ut Baumstarkii Psychostasia per solos deos
agitur, ita ut homines omnino non prodeant atque histriones
chorusque divina natura sint praediti, hi dei non ἀπὸ τοῦ
θεολογείου sed in ipsa scena i. e. Aeschyli temporibus in or-
chestra¹ apparent velut dei in Prometheis prodeuntes ⁹. Sed
ἀπὸ τοῦ θεολογείου dei in iis fabulis producuntur, in quibus
ab hominibus in ipsa scena vel orchestra agentibus debent
secerni. Qua tamen de causa in ea Psychostasia, quam
Baumstark Aeschylo imputare conatur, in ceteris argumenti
partibus Thetis, Aurora, Minerva chorusque divinus in or—
chestra, in ipso autem animas ponderando Iuppiter, Thetis,
Aurora in θεολογείῳ appareant, omnino intellegi non potest,
praesertim cum ceterae illae partes tragoediae eodem loco
agantur atque psychostasia: in ea scilicet Idae montis regione,
in qua Iuppiter moratur, quem Aurora et Thetis, ut pro filiis
suis eius gratiam implorent, conveniunt.

Quae cum ita sint, elucet in Psychostasia Aeschyli hu·
manas res in orchestra esse actas, deos autem, ut ab hominibus
secernerentur, supra orchestram in θεολογείῳ i. e. Aeschyli
aetate fortasse in pulpito quodam vel in tecto scenae ⁸ appa-
ruisse. Sed si humanae quoque res hac in fabula inerant,
Memnonis Achillisque pugnam Memnonisque mortem esse
tractatas per se intellegitur, ita ut Baumstarkii sententia
prorsus reiecta Welcker et Hermannus nobis sequendi sint.

Ea autem de causa, ut facile licet cognoscere, Aeschylus

 

² Doerpfeld- -Reisch 1. supra p. 2 l. p. 176sqq. 218sq.

¹ cf. Prometheum Vinctum, quae fabula adhuc exstat, et locum ἐκ
τῆς μουσικῆς ἱστορίας desumptum, quem supra p. 12 attuli quoque de Pro-
metheis legimus: Ἔστι τὰ α’πό τῆς σκηνῆς καὶ τῆς ὀρχήστρας θεῖα πάντα
πρόσωπα, Hoc loco τὰ ἀπὸ τῆς σκηνῆς πρόσωπα histriones sunt, weil cic
in der Skene wolmend qedacht sind, aus der Skem himma-etan und von
dort her apr-echon (Doerpfeld-Reisch l. 1. p. 284). Itaque haec πρόσωπα
ιιοιι magis super orchestram elata sunt quam τοὶ ἀπὸ τῆς ὀρχήστρας πρόσωπα.

⁸ Pollux, cum de θεολογείῳ verba faciat, fortasse de posteriorum tem-
porum aedificio scenico cogitat, in quo dis certus locus, quo prodirent, ent
tributus (cf. Doerpfeld-Reisch l. l. p. 218sq.). ·

Religiomgesonichtnohe Vox-auehe u. vombeimi vm, a. 3

