Qui Aeschyli fabulas, quae quidem adhuc exstant, per-
lustrabit, is in Eumenidibus et in Prometheo Vincto deos in-
veniet in scenam productos, per quos multa vel potius omnia
fiunt, quae aguntur in illis tragoediis. In Eumenidibus enim,
quamquam res Delphis et Athenis, in urbibus mortalium, aguntur
et de Orestae matricidio fertur iudicium, tamen dei primas
partes obtinent, cum Apollo prisca Furiarum iura impugnet,
Minerva litem deorum diiudicet. Quo fit, ut novorum deorum,
qui, postquam Iuppiter mundi regnum occupavit, Olympum
colunt, et Furiarum controversiis multo maius momentum
tribuatur quam causae Orestae, qui ipsos deos ad agendum
commovet. Ceterorum autem hominum, quos adhibuit Aeschylus,
sacerdos Delphica parvi vel potius nullius momenti ad argu-
mentum perficiendum est et Areopagitae omnino κωφὰ πρόσωπα
sunt, quibus, quae faciant, a Minerva mandatur. Prometheus
autem Vinctus propria deorum tragoedia est, in qua, si Ionem
exceperis, soli di introducantur atque ipsa Io, quam mortalem
aesse v. 747 sqq. ¹ demonstratur, Inachi filia, Oceani neptis di·
vina quadam natura imbuta et artissime cum dis coniuncta sit.

Sed ut recte intellegamus, quomodo effectum sit, ut ipsi
di hac ratione agentes in scenam prodirent, oportet naturae

 

¹ Tragicorum versus protuli secundum editiones Aeschyleam Henrici Weil
„(BibL Teubn. 1907), Sophocleum Guilelmi Dindorf (Bibl. Tenba. 1899), Eu·
‚ripideam Adolphi Kirchhoff (Berolim' 1867).
Religionsgeschichtliohe Venuche u. Vorarbeiten vm, 3. l

