De Graecorum deorum partibus Aeschyleis 35

deam per aerem devolantem spectantibus demonstraret atque
Pollux, cum de γεράνῳ 1110 loquatur, machinam spectare possit,
quae posteris tantum temporibus in fabula illa Aeschylea ad—
hibebatur, Aeschylo autem ipsi erat ignota ¹.

Quodsi quis has tragoedias, quibus de Troicis rebus agitur,
cum illis comparabit, quas antea perlustravimuS, non eandem
utrisque indolem esse cognoscet. Priores enim tragoediae
Danaidibus, de quibus statim loquemur, exceptis artissime
cum religione cohaerent et religioni inserviunt, cum in iis
aut cultus ritusque instituantur aut de factis deorum agatur
aut, quomodo dei sceleratos homines ulciscantur, demonstretur.
In tragoediis alterius generis facta sortesque heroum cele-
brantur. Neque tamen plane ad hoc neque ad illud genus
pertinent Danaides, cum haec fabula ut heroum sortes contineat
ita Venere, quae gravissime et religiosissime amoris sanctitatem
praedicat, introducta etiam cum religione coniungatur.

Quod prioris generis tragoedias attinet, Prometheorum
argumenta Aeschylus videtur desumpsisse ex carmine quodam
epico, quod more Titanomachiae, quae dicitur cyclica ², vel
Theogoniae Hesiodi compositum res ad Prometheum pertinentes
continebat. Ceterarum prioris generis fabularum argumenta,
quamvis interdum etiam apud epicos commemorata esse possint,
velut Homerus in Iliade VI 130 sqq. de Lycurgo verba facit,
tamen fusius in carminibus epicis tradita esse nescimus. Qua
de causa concludendum est his 111 fabulis, quibus deorum
potentia et maiestas praedicantur, Aeschylum hymnos sacros
Homericorum‚ qui dicuntur, hymnorum similes secutum esse,
quibus deorum facta canebantur. Sic, ut exemplum afferam,
septimo hymno Homerico, quomodo Liber piratas Tyrrhenos
ultus sit, enarratur eodem modo, quo Aeschylus poenas, quibus
Lycurgus et Pentheus ab eodem Dionys& affecti sunt, in tra-
goediis proposuit. Praeterea autem ex fabulis, quae vulgo
aut ab sacerdotibus templorum de dis tradebantur neque tamen
iam in hymnos transierunt, tragoediarum ad deorum facinora
pertinentium argumenta Aeschylus desumere potuit.

 

¹ cf. Doerpfeld-Reisch Griech. Theater p. 219.

² Kinkel 1. p. 24 1. p. bsqq. 3
t

