22 Ericus lfflller

dum non est fr. 327 Ν, quod Aeschyleum esse traditur neque
tamen certae fabulae tribuitur:

Πρὶν ἂν σταλαγμοῖς αἵματος χοιροκτόνου
αὐτός σε χράνῃ Ζεὺς καταστάξας χεροῖν.

Agitur his verbis, ut ipse Eustathiua quiea servavit, testatur,
de ritu lustrationis. Hominem igitur quendam a Iove ipso
iri expiatum legimus, verum alii cuidam nisi Ixioni hoc con-
tigisse non traditur. Propterea ad Ixionis lustrationem hoc
fragmentum eo magis referre licet, quod ipse Aeschylus
Eum. 717 sq. eum a Iove lustratum esse refert. Res autem
ad Ixionem pertinentes optime Diodorus Siculus IV 69 (Vogel)
renuntiat (TGF p. 29). Ille enim, quem, cum Deioneum so-
cerum per dolum necasset, nemo voluit expiare, ab ipso Iove
lustratus tam ingratum se praebuit, ut scelesto amore Iunonem
persequeretur. Tum Iuppiter nefastum hominem in Orco ad
rotam alligavit, quae celerrime torquebatur. Versibus autem,
quos modo attuli quosque ex dei alicuius aut vatis oratione
aut ex oraculo desumptos esse apparet, certe demonstratur
Aeschylum prius illud Ixionis homicidii scelus tractasse.
Atque cum specie quadam veri contendere licet eum, qui tri-
logias conscripserit, alterum scelus poenamque, qua apud in-
feros impius ille affectus est, non neglexisse. Conici igitur
potest in duabus tragoediis trilogiae vinculo conexis duo illa
Ixionis scelera infuisse. Nam Aeschylum uni tragoediae duas
res diversas inseruisse omni caret veri specie, cum enm in
omnibus argumentis. simplicem⁴ componendi rationem adhibuisse
et fabulae adhuc exstantes et veterum testimonia ¹ confirment.
Altera autem duarum, quas modo commemoravimus, tragoedi-
arum Ixion (TGF p. 29 sq.) fuit, id quod ipso titulo demon-
stratur, alteram, quae in trilogia priore loco exstabat quaque
de morte Deionei agebatur, Perrhaebides (TGF p. 61)
fuisse Carolus O. Mueller censuit ², cui assensi suut Welcker
et Hermann, quorum hic fragmentum, a quo initium disputandi
fecimus, Perrhaebidibus tribuit. Certe autem hoc statui non
potest, cum ex Perrhaebidum fragmentis nihil hac de re di-

¹ cf. vitam Aeschyli apud Westerm. Biogr. p. 118, 27 sqq. Ι
² Gottinqischo gelehrte Anzeiyen 1827 p. 67qu. *

