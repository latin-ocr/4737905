De Graecorum deorum partibus Aeschyleis 41

carmine heroico, ex quo Cabirorum argumentum eum desump-
sisse suspicati sumus, Cabiros Argonautis hospitium praebentes
invenit. Hoc si factum non est, epica illa vel similia exempla
secutus, eos introduxit.

Ratione carminis heroici etiam Boreas in Orithyia,
qua fabula Orithyiae raptus est tractatus ¹, videtur esse in-
troductus; incertum autem est, num ab epico quoque poeta
argumentum sit desumptum.

In Heliadibus, quibus de Phaetontis morte actum esse
e fragmentis Hermann opusc. III 130 sqq. coniecit, deum ali-
quem apparuisse e Plinii loco fortasse concludi potest, qui
nat. hist. 37 ξ 31, fr. 73N tradit secundum Aeschylum alios-
que poetas Phaetontis sorores fratris mortem lugentes in po-
pulos esse commutatas atque ex lacrimis earum ἤλεκτρον or-
tum esse, cui nomen esset inditum a voce ἠλέκτωρ, Solis
cognomine. Haec si ab Aeschylo in Heliadibus dicta sunt,
commutationem quidem Heliadum a nuntio aliquo relatam esse
aliquis censeat, tamen solis deorum verbis aut ab ipso aliquo
deo aut per oraculum traditis explicari potuit lacrimas vir-
ginum in electrum commutatum et e Solis cognomine appellatum
iri. Fortasse igitur in Heliadibus quoque αἴτιον a deo relatum
inerat; sed etiam in alia tragoedIa ὡς ἐν παρέργῳ haec referri
potuerunt, velut eadem in Euripidis Hippolyto chorus canit
(v. 735 sqq.).

Fortasse etiam in Aetnis ² dei apparuerunt, quam fabu-
lam Aeschylus conscripsit, ut Aetnam, oppidum ab Hierone
conditum, celebraret, vel, ut ipsius Aeschyli vitae (Westerm.
Biogr. p. 120, 52) verba afferam, οἰωνιζόμενος ἐντεῦθεν βίον
ἀγαθὸν τοῖς συνοικίζουσι τὴν πόλιν. Quattuor autem huius
fabulae versus servati sunt a Macrobio Sat. V 19, 17 (Eyssen-
hardt), fr. 6 N ad cultum Palicorum pertinentes, quos Siculi
apud lacum ex illorum nomine appellatum celeberrimis sacris
colebant⁸:

 

¹ cf. locos, quos Nauck TGF p. 89 attulit.

² De titulo cf. U. de Wilamowitz l. p. 2 l. p. 55 adn. 14, Hermes
XXXII (1897) 395.

⁵ Cf. Bloehinm in Roscheri lex. s. v. Palikcn.

