46 Ericus Mulier

Qua de causa potentiam et sanctitatem deorum demonstrant,
sacra ritus mores, quae a dis instituta esse credebantur, aut
condendo aut vaticinando instituunt. gentes deorum voluntate
procreatum iri praenuntiant, uomina quaedam hominibus rebus-
que indi iubent. Quibus explicatis αἵτια, quae dicuntur, per
deos tragoediis inseruntur. Huiusmodi dei apparuerunt apud
Aeschylum in Prometheis, quae fabula per solos deos agebatur,
Eumenidibus, Danaidibus, fabulis ad Pentheum, Lycurgum,
Actaeonem pertinentibus et fortasse etiam in iis, quibus de
Ixione et Sisypho agebatur.

Vetustioribus tragoediis, quibus praecipue ad deos cele-
brandos spectabatur, haec sola deos adhibendi ratio propria
erat, quae, cum etiam heroum facta tragoediis agebantur, in
has quoque fabulas translata est velut in Danaides, quam
modo commemoravi. Sed etiam mos deos introducendi, quem
in heroicis carminibus invenimus quique a ludi sacri ratione
eo differt, quod in carminibus illis dei non religioni inserviunt
sed ut ipsi homines suis quisque rebus prospiciunt, in tra-
goediis, quarum argumenta ab heroicis poetis assumpta sunt,
adhibebatur. ’

111 satyricis quoque fabulis apparent dei, atque etiam hac
in poesi ludibunda interdum α’ίτια cum iis coniuncta sunt.

Non in ipso deorum numero sed deis similes sunt umbrae
mortuorum, nam eas quoque homines sacris divinisque ho-
noribus colebant et interdum ex Orco provocari posse cense-
bant, ut, quae facienda essent, edicerent. Huiusmodi umbrarum
exemplum in Persis Aeschyli exstat, cum Darei εἴδωλον a
choro et Atossa ex inferis excitetur (619 sqq), ut, quae in tanta
calamitate sint agenda, suadeat. Graviter vituperat umbra
Xerxis Persarumque superbiam et erga deos scelera atque ex
oraculis deorum renuntiat etiam Persarum copias in Graecia
relictas deletum iri. Profert autem haec ut homo aliquis
sapiens et oraculorum peritus, neque quicquam propriae deorum
tragicorum naturae in hac umbra inest.

