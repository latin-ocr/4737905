6 Erious Mulier

Etiam e versibus 754—774, quibus ipse Orestes Minervae
iurat semper Argivos Atheniensium foedus et amicitiam ser-
vaturos esse, Dindorflum secuti Weil et Wecklein (1. p. 4sq. 1.)
v. 767—774 deleverunt, quibus affirmat Orestes vel e sepulcro
progressum se duces Argivorum teri-iturum iisque mala et
calamitates daturum esse, si unquam contra Athenienses arma
sint laturi. Quae verba totius loci sententiae aptissima esse
recte Blass l. p. 4 1. p. 135 demonstravit. Sed quod Weil
contendit haec scribi non potuisse, nisi Argivi tum in animo
habuissent bello Athenienses persequi, id plane futtile esse ex
Euripidis quodam loco apparet (Suppl. 1191 sqq„ 1208 ειη),
quo Minerva Adrastum iurare iubet nunquam Argivos cum
Atheniensibus manus esse conserturos. Neque tamen Euripidis
neque Aeschyli temporibus illas civitates inter se bellasse
audimus, unde elucet illa iura iuranda propter id tantum
allata esse, ut foederi maior gravitas adderetur atque prorsus
refutandum esse, qnod Wecklein contendit locos Euripidis et
Aeschyli vaticinia esse ex eventu. Apud Aeschylum igitur
id delere non licet, in quo apud Euripidem nemo haereat,
neque, quae Weil de prolixo genere dicendi protulit, sufficiunt
ad locum delendum.

Nihil ergo habemus, cur versibus, de quibus modo disserui,
eiectis foedus Argivorum cum Areopagi cultusque Eumenidum
institutione apud Aeschylum coniunctum fuisse negemus. Haec
societas ex ipsa Aeschyli aetate in illa fabulosa tempora con·

sulto est translata, ut foedus, quod anno 462 Athenienses et -

Argivi contra Lacedaemonios fecerant ¹, sanctitate quadem
imbueretur ². Sed etiam Areopagi institutione et Eumenidum
cultu utitur Aeschylus, ut per deos de iis, quse eius tem·
poribus Atheniensium animos valde commovebant, proferat,
quae ipse patriae salutaria esse censet. Nam cum Areopagi
potestas Ephialta auctore a populo Atheniensium tantopere

.. ¹ runem. 1 102. Βιωιι arian. Gaetu. 11 474. 4063 witonem
Uberum gructa. Traq. 11 eossq.

 

² Wilamowita Aristoteles und Athen 11 3·ss contendit iam Pisistrati -

aetate Athenienses et Argivos societate coniunctos fnisse. Hoc unde de-
sumpserit vir ille doctus, nescio, cum Herodotus I 61 id tantum praebeat
‘Phi-tntu eoum Athenienses profecturum mercenariorum Argivorum
auxilie sibi parasse.

