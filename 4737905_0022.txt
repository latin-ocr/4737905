12 Ericus Muller

Athenienses a Minerva necessitudine quadam intercedente ad-
vocentur, nempe ut iudicium de Oresta ferant. Sed etiam certo
veteris cuiusdam testimonio vetamur in Igniferum homines intro-
ducere, cum in codice Mediceo ad Aeschyli vitam addatur: Ἐκ
τῆς μουσικῆς ἱστορίας· ταύτῃ καὶ ἄριστος εἰς τραγῳδίαν Αἰσχύλος
κρίνεται, ὅτι εἰσάγει πρόσωπα μεγάλα καὶ ἀξιόχρεα. καί τινες
ἤδη τῶν τραγῳδιῶν αὐτῷ διὰ μόνων (δαιμόνων perperam M,
emend. Robortellus) οἰκονομοῦνται θεῶν καθάπερ οἱ Προμηθεῖς·
τὰ γὰρ δράματα συμπληροῦσιν οἱ πρεσβύτατοι τῶν θεῶν, καὶ
ἔστι τὰ ἀπὸ τῆς σκηνῆς καὶ τῆς ὀρχήστρας θεῖα πάντα πρόσωπα.
Quo loco plane demonstratur in Prometheis et in scena et in
orchestra solos deos esse introductos h. e. et histrionum et
chori partibus deos esse functos, neque habemus, cur huic
testimonio diffidamus, quod verum dicere et Prometheo Vincto
et iis, quae de Prometheo Soluto scimus, confirmatur. Ergo
pro certo habendum est etiam in Ignifero solos deos partes
egisse. Ipse autem Westphal, quamquam expressis verbis non
dicit, quomodo Promethea a dis instituta esse voluerit, videtur
existimasse illa in Olympo per pompam sollemnem a solis dis
celebratam condita esse. Hoc autem probandum non esse
censeo, cum, si quem cultum ab hominibus celebrandum di
instituunt, ipsa rei natura postuletur, ut homines adsint, qui
cultu illo fungi iubeantur, sicut in Eumenidibus toto Athenien-
sium Areopago praesente Minerva cultum Eumenidum instituit.
Alia res est, si vaticinando praenuntiatur hominibus cultum
aliquem fore celebrandum: sed de hac re in Ignifero propter
titulum non esse cogitandum iam vidimus. Praeterea Pr0me-
theum pompa et facibus colere hominum est, quibus ignem
paravit, non deorum. Quaecunque igitur in EumenidibuS, qua
in fabula res apud homines aguntur, optime quadrant, non
conveniunt ei argumento, quod in Olympo solis deis praesen·
tibus pertractatur.

Qua de causa, cum, quae Westphalio placuerunt, minime
tanta probabilitate commendentur, ut per solam coniecturam
Aeschylo imputentur, aptius ad eam trilogiae dispositionem
redeamus, quam iam Welcker in libro illo celeberrimo de
Aeschyli Prometheis conscripto, quem supra p. 9 laudavi,
proposuit, et primo loco Πυρφόρον, altero Δεσμώτην, tertio

