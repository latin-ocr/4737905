40 Ericus Mllller

nautarum et mulierum Lemniarum argumentum tragoediae
praebuisse probabiliter Welcker Tra. p. 313 coniecit. Appa-
ruerunt autem Cabiri‚ qui daemones in Samothracia et Lemni
colebantur ¹ quosque ipsos in scenam prodiisse e Plutarchi¹
loco, quem modo commemoravi, elucet. Legimus enim Cabiros
apud Aeschylum per iocum minatos esse acetum e domibus se
esse remoturos, id quod recte Lobeck Aglaopham. p. 1207 sq.
explicasse videtur, dum Cabiros Argonautis familiariter ho-
spitium parantes iocose minatos esse censuit, tantam vini
copiam se esse prolaturos, ut in domibus ne gutta quidem
aceti sed solum vinum inveniretur. Hoc loco, id quod recte
iam Welcker Tril. p. 314 vidit, demonstratur tamquam deos
Cabiros hac in fabula Aeschylea esse productos, nam soli dei
ex sua potentia vinearum ubertatem augere possunt. Atque
vini multitudine omnes Argonautae ebrii sunt facti (Athen.
l. 1.). Ipsi autem Cabiri has partes agunt, quod una cum
Vulcano vinearum Lemniarum tutores putabantur ². Qui
quomodo apparuerint, nescimus. Sed Welckeri sententia, qui
chorum ex iis compositum fuisse censebat (Tril. p. 314), titulo
magis probatur, quam quod Hermann opusc. II 125 Argonau-
tarum chorum adhibitum fuisse voluit ⁸. Neque in eo hae-
rendum esse Welcker recte explicavit, quod ex tribus in
chorum aucti sunt Cabiri, cum plane idem in Eumenidibus
factum sit. Certe autem in Cabiris fabula maxima deorum
hominumque familiaritas inerat, cum dei ad homines dever-
tentes iucundo convivio cum eis coniungerentur et iocis alteri
alteros delectarent (παίζοντες ἠπείλησαν sc. Cabiri Plut. 1. 1.).
Religioni igitur tales dei vix inserviebant. Sed in carminibus
heroicis tam artae deorum hominumque consuetudinis exempla
non desunt. Sic in Cypriis (Kinkel l. p. 24 1. p. 17) dei ho-
minesque in Pelei Thetidisque nuptiis eadem cena fruebantur,
atque apud Phaeacas, quibus cognatio quaedam cum dis inter-
cedebat, in dapibus ipsos deos interesse Alcinous Ulixi narrat
(odyss. VII 201 sqq). Itaque Aeschylus fortasse iam in illo

 

¹ Welcker Tril. p. 160sqq.; Lobeek, Aglaophamus p. 1212 sqq.; Bloch
apud Roscherum s. v. Μεγάλαι θεοί.

² Preller-Robert Griechischc Mytholoyie p. 176 sq.; cf. etiam Welckerum
Tril. p. 316. ³ cf„ quae supra p. 21 ad Toxotides adnotavi.

