26 ’ Ericus Miiller

quae amore incitata crudele patris mandatum neglexit, a patris
sororumque ultione defenderet et cum 80, 0111118 amore est
inflammata, coniungeret. Magna autem cum probabilitate
concludi potest Venerem etiam renuntiasse Lyncei et Hyper·
mestrae coniugio praeclaram Argivorum regum stirpem esso
orituram, id quod Prometheus quoque Ioni, e qua Danai-
dum et Argivorum genera erant procreata, est vaticinatus

(cf. supra p. 17). Quod si ita est, αἴτιον regum Argivorum ’

rettulit Venus.

Sed quod Aeschylus amoris deam introduxit, quae subli-
mibus verbis potentiam suam celebrans demonstrat omnia in
terra et in caelo amore sanctisque nuptiis procreari et pro-
duci, hoc plane ex ludi sacri natura fecit, quippe quo deorum
maiestas celebretur. Neque gravioribus laudibus haec efferri
potest, quam si ab ipsis deis praedicatur.

Iam ad nonnullas tragoedia-s accedamus, quibus ΤΙ-010118
res aguntur quarumque argumenta ex epicis carminibus ad
illas pertinentibus desumpta sunt. Hoc in numero sunt Myr·
midones, Nereides, Phryges, in quibus Aeschylus Ilia-
dem, et Armorum iudicium atque Psychostasia, in
quibuS, ut statim videbimus, cyclica carmina'secutus est.

De Myrmidonibus, quibus Patrocli mortem esse trac-
tatam luculenter docent fragmenta, disputaverunt Hermann
opusc. V 136 sqq. et Welcker ,Tr-il. p. 415 sqq.¹, qui in plurimis
rebus consentiunt ita tamen, ut Hermann complura multo
rectius explicaverit. Hic iure Thetidem quoque in Myrmi-
donum fiue introduxisse videtur. Achilles enim, postquam
amicum mortuum magnis cum lamentationibus deflevit (fr. 135.
136. 138 N), vivacissime exclamat ὅπλων, ὅπλων δεῖ (fr. 140 Ν),
cum arma, quae Patroclo mutua dedit, Hector ceperit, qua in
re Aeschylum Homero assensum esse (Π 64 sqq„ 130 sqq.. P 125)
hoc ipso fragmento demonstratur. Veri dissimillimum autem
est, quod Welcker vocibus illis exclamatis statim tragoediam
finitam esse censuit, cum omnibus spectatoribus esset notissi-
mum tum 'rhetidem apparuisse, quae filium consolata nova

 

¹ Praeterea conferendus est N. Wecklein, qui denuo de Myrmidonibus
Nereidibus Phrygibus egit (Sitzunysber. d. Mtinchener Akad„ philea-philol.
rn. hist. Klasse 1891 p. 327 81111).

