De Graecorum deorum partibus Aeschyleis 23

scamus, etsi argumento, quod Mueller proposuit, illa non con·
tradicunt. In ea autem tragoedia, qua de scelere Ixionis in
Iunonem commisso agebatur, deos non modo introductos esse
sed etiam amplas partes obtinuisse per se patet. Et quoniam
consentaneum est Ixionem artissima familiaritate deorum usum
esse, Prometheis fortasse similior fuit eius tragoedia quam
Eumenidibus. Dolendum autem est, quod, quomodo Aeschylus
hanc fabulam tractaverit, nescimus; neque tamen verisimile
est pium illum poetam, qualem in Eumenidibus habemus, hac
fabula usum non esse, ut maiestatem, clementiam, indulgentiam
deorum superbiae hominis scelesti data opera opponeret, et,
quomodo semper aliquando impia scelera iusta poena di ulcis-
cerentur, demonstraret. Talis enim fabulae argumento reli-
gionem et verecundiam dis debitam celebrari opus erat, quam
ob rem Ixione et Eumenidibus hoc idem demonstrari videtur,
quo artius dei cum argumento cohaereant, eo magis tragoediam
religione imbui.

Num etiam in antecedenti fabula, quam, ut iam vidimus,
Perrhaebides esse voluit C. Ο. Mueller, dei apparuerint, certe
nobis coniectare non licet. Sed potuit deus aliquis in fine
introduci, qui Iovem Ixioni lust-rationem esse paraturam re-
nuntiaret, cui etiam versus πρὶν ἂν σταλαγμοῖς κτλ. tribuendi
essent. Tum in hac tragoedia deus ille in fine apparuisset,
quem θεὸν ἀπὸ μηχανῆς appellare consuevimus. Potuerunt
autem in oraculo aut in vatis alicuius verbis illa exstare, quod
si factum est, oraculo vel vatis oratione non minus deorum
verba praebita sunt, qnam si deus aliquis ea protulit. Sed
etiam cum hac fabula sacratos ritus, quos ipsi dei Instituerunt,
habemus coniunctos, etsi qua ratione ‘apud Aeschylum insti-
tuti vel allati sint, nescimus. Iovem enim ad Ixionem ex—
piandum primas lustrationes condidisse ipse Aeschylus tradit
(πρωτοκτόνοισι προστροπαῖς Ἰξίονος Eum. 718), quam ad rem
etiam fragmentum, quod attuli, pertinet.

Etiam in iis tragoediis, quae Sisyphi fabulas spectant,
deos introductos esse verisimile est, cum a Iove Sisyphus con—
demnatus sit, ut lapidem apud inferos volveret (Apollod. I 85,
schol. 11. A VI 153 Dindorf). Damnatur autem, quod Asopo
deo filiam a Iove raptam esse renuntiavit. Duas 8131111108

