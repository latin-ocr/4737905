De Graecorum deorum partibus Aeschyleis 15

iure Duentzerum contendisse (l. p. ll 1. p. 746) aquila necata
Iovem ipsum de caelo descendisse. Verisimilius enim est per
Mercurium, qui idem in Vincto Iovis mandata ad Prometheum
defert, hunc Iovi esse reconciliatum. Atque Mercurius etiam
divinis honoribus a mortalibus cultum iri Prometheum videtur
indicasse. Neque enim verisimile est Atticum poetam de
Attico Promethei cultu verba nou fecisse, praesertim cum
divini cultus αἴτια cum tragoediarum argumentis coniungi
plane ex ludi sacri natura esset, id quod iam in Eumenidibus

, vidimus.

Tum autem Athenaeus XV p. 674D haec praebet: Λί-
σχύλος δ’ἐν τῷ λυομένῳ Προμηθεῖ σαφῶς φησιν, ὅτι ἐπὶ τιμῇ
τοῦ Προμηθέως τὸν στέφανον περιτίθεμεν τῇ κεφαλῇ ἀντίποινα
τοῦ ἐκείνου δεσμοῦ· καίτοι ἐν τῇ ἐπιγραφομένῃ Σφιγγὶ εἰπών·

Τῷ δὲ ξένῳ γε στέφανον, ἀρχαῖον-στέφος,
δεσμῶν ἄριστος ἐκ Προμηθέως λόγου. ⁴

Quo loco Dueutzer 1. p. 11 l. p. 745 sq. verba ἐν τῷ λυο-
μένῳ Προμηθεῖ e falso additamento, quod in margine aliquis
adscripsisset‚ in contextum recepta esse et de sola Sphinge
agi contendit. Immo hoc scribendum esse: Αἰσχύλος ἐν τῇ
ἐπιγραφομένῃ Σφιγγὶ σαφῶς φησιν, ὅτι ἐπὶ . . . . δεσμοῦ εἰπών κτλ.
Neque enim ex Sphinge versum afferri posse, ut, quae in
Prometheo dicta sint, cognoscamus Haec prorsus futtilia esse
nemo non videt. Plane enim effugit Duentzerum alia ex Pro·
metheo, alia e Sphinge afferri. An ex eo, quod dicamus: ‘corona‚
vetus serta, hospiti optimum vinculum est, sicut Prometheus dixit’,
quis coniciat homines coronam in Promethei honorem ferre, quasi
eis ipsis poena eius sit expianda? Immo diversa afferuntur,
et alterum alteri optime voce καίτοι, quam plane neglexit
Dnentzer, opponitur. Videtur autem Aeschylus ea, quae ipse
in Prometheo dixit, eleganter in iocum vertisse in Sphinge,
fabula satyrica (TGF p. 76), cum in hac diceret hospiti in
convivio 'eoronam optimum esse vinculum, scilicet ne maturius
decederet asodalibus, in tragoedia autem mortales in Promethei
, honorem capita coronis esse redimituros, ut eis quasi vinculis
impositis ipsi multarentur pro poena, qua hominum gratia Pro-
metheus esset afflictus. Nam hoc significatur Athenaei verbis

