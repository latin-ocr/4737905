De Graecorum deorum partibus Aeschyleis 27

arma a Vulcano se esse allaturam polliceretur. Neque ulla
iusta causa proferri potest, qua commotus Aeschylus eam non
introduxerit sed, id qnod omni caret probabilitate, neminem
omnino Achilli respondentem fecerit.

Myrmidones autem secuta videtur esse N ereid es fabula,
quam in sententiam Welcker, Hermann alii ierunt. Neque
tamen multa de eius argumento proferri possunt, cum pau·
cissima exstent fragmenta. Titulo autem docemur Nereides
hac in fabula apparuisse, quas chori munere functas esse et
eo verisimile fit, quod saepius e choro tragoediis tituli inde·
bantur (cf. supra p. 21), et quod Aeschylus praeter Nereidum
catervam vix aliam chori introduxit. Tum fr. 150N, quod
Nereidibus in scenam procedent-ibus tribuendum est, anapaesti-
cum rythmum praebet, quo saepius Aeschylei chori in parodis
utuntur ².

Nereidum autem chorum arma Achillis attulisse Welcker
et Hermann consentiunt vetere anaglypho innisi, in quo illae
arma apportantes effinguntur ². Huic sententiae graviter con-
tradixit Wecklein l. 1. p. 352 sq., cum fieri posse negaret, ut
NereidibuS, nou Thetidi, quae a Vulcano arma accepisset,
illud officium tribueretur. Sed ipse Wecklein confitetur iure
quodam ex Hygino (fab. 106) et Plauto (Epid. 36) conici posse
in Enni fabula, quae inscribebatur Hectoris lutra ³, arma illa
a Nereidibus esse allata. Ennius autem, sive hanc tragoediam,
ut Ribbeckio videbatur ⁴, secundum Aeschyli Myrmidones,
Nereides, Hectoris lytra, sive, ut Vahlen censuit ⁵, secundum
Homerum, ita tamen, ut etiam Aeschyli illa dramata noverit,
confecit, vix id, quod de Nereidibus videtur praebuisse, ipse
sibi finxit, sed potius ex Graeco aliquo poeta, quo hac in

 

¹ cf. parodos Persarum, Supplicum, Agamemnonis

² De Nereidibus, quae arma Achillis portantes in imaginibus effictae
sunt, cf. BaumeisterumI 732 sqq. et Weizsaeckerum in Roscheri lex. III 222 sqq.
Apud Homerum sola Thetis arma a Vulcano affert (cf. Σ 139 sqq., 369 sqq,
T 1 sqq.)‚ sed iam in Cypseli arca ex Pausaniae testimonio (V 19, 8) Nereides
eam, cum a Vulcano arma acciperet, comitabantur.

³ Ribbeck ΤΒΕ8 p. 37 sqq.; Vahlen, Ennianae poeseos reliquiae,
Lipsiae 1903 p. 144sqq.
“ ⁴ Die rb'miache Traqiidie, Leipzig] 1875 p. 126.

⁸ Vahlen 1. 1. p. CCVII.

