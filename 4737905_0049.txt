De Graecorum deorum partibus Aeschyleis 39

carmina Quintus, ut iam antea p. 30 sq. diximus, iam non
videtur adhibuisse, magna cum veri specie Kehmptzow 1.
ibidem l. p. 16 et Baumstark l. supra p. 29 l. p. 281 iudica-
verunt ad ipsius Aeschyli exemplum Quintum, quae praebet,
composuisse ¹. Tantum igitur coloris epici his in versibus
Aeschyleis inest, ut ab epico poeta paene non commutati eius
ipsius operi inseri potuerint. Neque tamen dici potest, quantum
etiam ludi sacri ratio in Troicas Aeschyli fabulas translata
sit. Nam si recte Baumstark coniecit iam in Aeschyli tra-
goedia, qua de Achillis morte ageretur, Neptunum Achillis
cultum condidisse (cf. supra p. 36), eadem ex ludi sacri ra-
tione in tragoedia fieri potuerunt, quae postea Quintus heroico
carmini aptavit. Atque si revera in exitu huius tragoediae
Neptunus sacra instituens prodiit, hic deus illis θεοῖς ἀπὸ
μηχανῆς simillimus fuit, quibus postea praecipue Euripides
utebatur.

Hucusque eos spectavimus deos, qui severo more in tra-
goediis apparuerunt, hilari autem atque iocantes dei in Ca-
biris² Aeschyli producti sunt, cuius tragoediae ³ argumentum
ex poemate quodam epico, quo de Argonautarum expeditione
agebatur ⁴⁶, desumptum esse verisimile est. Fragmento enim
96N et eis, quae Athenaeus X p. 428F, TGF p. 31 et Plu-
tarchus quaest. conv. ΙΙ 1, 7 p. 632 F, fr. 97N tradunt, clare
ostenditur de opulenta cena ab Argonautis Lemni parata rem
fuisse, unde nuptias Iasonis et Hypsipylae aliorumque Argo-

 

¹ Plane a vero aberravit Koechly, qui in Quinti editione p. XXV
contendit versibus Aeschyli et Quinti aliquid similitudinis inesse nec tamen
tantum, ut Quintum ex Trayico eos transtulisse putemus. Immo non quo·
dam modo similes sunt hi versus, sed paene iidem.

² Conferendi sunt hac de sabula Welcker Tril. p. 313 sqq„ Hermann
opusc. 11 125, Wecklein Uber die dramatische Behandluny des Telephos-
mythus und uber die Dramen Ὀστολόγοι, Κάβι ιρο, Σύιι ιιδειπιιοι, Sitzunys-
beria-hta d. Manchener Akad„ philos-phil. u. histor. Klasse 1909 fasc. 1
p. 11 sq.

³ Tragoediam, non satyricam fabulam fuisse Cabiros testatur Athenaeus
l. paulo infra l. in contextu.

⁴ Epica carmina de Argonautis confecta iam ante Aeschylum fuisse
constat, certiora autem de iis nescimus. cf. de hac re, quae Seeliget apud
Roscherum s. v. Argonautai I 510 sq. praebet.

