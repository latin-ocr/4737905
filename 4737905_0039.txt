De Graecorum deorum partibus Aeschyleis 29

Achillis tentorium abeat, in Phrygibus Priami adventum Achilli
renuntiet, Welcker contendit Tril. p. 424 sq. Quo reiecto
Hermann opusc. V 157 sq. Mercurium apud Aeschylum Achilli
imperasse iudicat, ne vim inferat seni sed Hectoris corpus
reddat, quo munere in Iliade Thetis fungitur 9 64 sqq. Melius
autem mihi videtur duas virorum doctorum sententias eo
coniungere, ut censeamus Mercurium et Priami adventum re-
nuntiasse vel, ut Weckleinio l. 1. p. 358 sqq. videtur, ipsum
Priamum cum comitibus in tentorium duxisse et Iovis iussu
verba illa, de quibus Hermann cogitavit, edixisse. Neque enim
habemus, cur in Phrygibus Priamum non a Mercurio ad
Achaeos deductum esse censeamus, et si apud Aeschylum deus
ille, cum comitis munere perfunctus esset, non ut apud Ho—
merum discessit sed cum ipso Achille verba fecit, vix de certa
deorum volunt-ate tacere potuit.

Has in tragoedias ad epicum exemplar compositas etiam ’
dei ex epicis carminibus translati sunt: Thetidem‚ Nereides,
Mercurium inde assumpsit Aeschylus, etsi, ut modo demon·
stravimus, cum in Phrygibus tum in Nereidibus ipsas res
paulo aliter atque Homerus disposuisse videtur.

Thetis in Armorum iudicio quoque apparuit, cum in
scholio Arist. Acharn. 883, fr. 174N legamus: ‘0 στίχος ἀπὸ
δράματος Αἰσχύλου ὅπλων κρίσεως ἐπιγραφομένου, ἐν ᾧ ἐπι-
καλεῖται reg Νηρηίδας τις ἐξελθούσας κρῖναι πρὸς τὴν Θέτιν
λέγων* δέσποινα πεντήκοντα Νηρῄδων κορᾶν. Hac ex fabula
etiam versus, quos Plato de re publ. II p. 383 B, fr. 350N
servavit quibusque Thetis filium ab Apolline, qui ipse nuptiis
suis interfuisset carminibusque cenantesdelectasset, necatum
esse queritur, desumptos esse Ernestum quendam Schneider
secutus Hermann fortasse recte contendit (opusc. VH 364) ¹.

 

¹ Contradixit huic sententiae A. Baumstark Die zweite Achilleustriloyie
des Aisa-hyles Philolog. N. F. IX (1896) 277 sqq„ cum locum, de quo agitur,
ex ina tragoedia desumptum esse censeret, quam cum Psychostasia et Mem-
none trilogiae vinculo coniunctam quaque de Achillis morte actum esse iu-
dicat. Hac de fabula ne unum quidem veterum testimonium exstat, sed solae
recentium philologomm velut Hermanni (opusc. VII 347, 356sqq.) et ipsius
Baumstarkii coniecturae; tamen facillime titulus fabulae, quem Δηίτιδας
fnisse Baumstark conatur demonstrare, in quinta catalogi Medicei columna

